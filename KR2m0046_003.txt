# -*- mode: mandoku-view; -*-
#+TITLE: 錢通
#+DATE: 2015-08-24 22:52:39.705464
#+PROPERTY: ID KR2m0046
#+PROPERTY: BASEEDITION WYG    
#+PROPERTY: JUAN 卷三
<pb:KR2m0046_WYG_003-1a>¶
欽定四庫全書¶
　錢通卷三¶
　　　　　　　　　　　　明　胡我琨　撰¶
　　一之原¶
　　　貨一而命司焉者泉為多泉居三幣之下冶氏¶
　　　執齊改煎金錫知者創焉巧者劑之眡其物而¶
　　　絘其産然後貫利聖人之有作也掲而式其原¶
　　　則是以克鑄故原曰一¶
<pb:KR2m0046_WYG_003-1b>¶
　　稽始¶
自太昊以來則有錢矣太昊氏髙陽氏謂之金有熊氏¶
髙辛氏謂之貨陶唐氏謂之泉商人齊人謂之布齊人¶
莒人謂之刀(文獻/通考)¶
神農列&KR0008;於國以聚貨帛日中為市以交有無虞夏商¶
之幣金為三品或黄或白或赤或錢或布或刀或龜貝¶
(史/記)¶
黄帝時采香山之金鑄刀此刀之始也範金為貨制金¶
<pb:KR2m0046_WYG_003-2a>¶
刀立五幣以制國用貨幣之制始也(原/始)¶
管子曰禹五年水民之無&KR1399;賣子者禹以歴山之金鑄¶
幣贖之此錢幣之始也¶
管子曰湯七年旱民之無&KR1399;賣子者湯以莊山之金鑄¶
幣贖之¶
周景王鑄大錢文曰寳貨錢有文其製始此(原/始)¶
秦始皇行半兩錢古人錢字作泉自是始稱錢而後之¶
八銖四銖皆原於此¶
<pb:KR2m0046_WYG_003-2b>¶
前漢食貨志曰太公為周立九府圜法錢圜函方輕重¶
以銖¶
漢文帝時除盜鑄錢令使得自鑄後世弛錢禁始此(原/始)¶
南北朝宋西羌未平東海王上錢二千萬助國諸王獻¶
助始於此¶
梁始鑄鐵錢以鐵為幣始見於此¶
隋賦民錢造佛圖經像此又増一賦也始見於此¶
唐髙祖初行開通元寳錢後世錢文用寳字始此¶
<pb:KR2m0046_WYG_003-3a>¶
𤣥宗以王璵為祠祭使用楮為錢以祭後世用紙錢代¶
幣始此¶
唐代宗稅青苖錢給百官俸青苖之名始見於此¶
德宗兩稅外取一錢者以枉法論行兩稅法始此初行¶
稅間架除陌錢法¶
五季楚鑄鈆鐵錢以鈆為錢始見於此¶
唐初聴民鑄田器計畝稅錢稅田器始此徴諸郡丁口¶
鹽錢後世徵戸口食鹽鈔始此¶
<pb:KR2m0046_WYG_003-3b>¶
周世宗發引之日金銀錢寳皆寓以形而楮錢大如盞¶
口其印文黄曰泉臺上寳白曰㝠遊亞寳據此則金銀¶
楮錠亦始於五代也¶
宋徽宗科免夫錢初收經制錢先是經制錢為東南七¶
郡之害¶
髙宗初置見錢闗子始收諸路月樁錢又一稅也¶
稱元寳自唐髙祖始稱重寳自唐肅宗始稱通寳自宋¶
人誤讀開通錢文始改元更鑄自宋太宗始(俱同/上)¶
<pb:KR2m0046_WYG_003-4a>¶
丘濬曰臣按鑄錢以年號為文始於劉宋孝建宋自開¶
寳每更一號必鑄一錢(左/編)¶
　　釋義¶
錢之為幣以銅為之體圓孔方背面俱似皆有周郭周¶
流四方之象也(事類/合璧)¶
以珠玉為上幣以黄金為中幣以刀布為下幣(管/子)¶
夾漈鄭氏曰謂之泉者言其形謂之金者言其質謂之¶
刀者言其器謂之貨謂之布者言其用古文錢字作泉¶
<pb:KR2m0046_WYG_003-4b>¶
者言其形如泉文一變而為刀器再變而為圜法自圜¶
法流通於世民實便之故泉與刀為廢後人不曉其謂¶
也觀古錢其形即篆泉文也後人代以錢字故泉之文¶
借為泉水之泉其實泉之篆文下體不從水也(文獻/通考)¶
錢有字謂之面錢漫曰幕又曰幕皮師古曰呼錢背為¶
幕皮者謂其平而無文也¶
鋊銅屑也摩錢漫面以取其屑更以鑄錢也¶
偽錢私鑄之錢¶
<pb:KR2m0046_WYG_003-5a>¶
緡&KR0008;穿錢索也¶
采山銅以為錢煮海水以為鹽(伍被/傳)¶
泉府上士四人中士八人下士十六人¶
周景王二十一年將鑄大錢以振救人於是乎有母權¶
子而行母重也重大倍故為母子輕也輕小半故為子¶
(國/語)¶
武帝時鑄官赤仄錢漢書音義曰俗所謂紫紺錢也¶
武帝又造銀錫白金以為天用莫如龍地用莫如馬人¶
<pb:KR2m0046_WYG_003-5b>¶
用莫如龜故白金三品(前漢食/貨志)¶
張宴曰按今所見契刀錯刀形質如大錢而肉好輪厚異¶
於此大錢形如大刀環矣契刀身形員長不二寸也其¶
文左曰契右曰刀無五百字也錯刀則刻之作字也以¶
黄金填其文上曰一下曰刀二刀泉甚不與志相應也¶
似札單差錯文字磨滅故耳(張宴/論)¶
如淳曰莢錢如榆莢也¶
惠帝紀云視作斥上者將軍四十金鄭氏曰四十金四¶
<pb:KR2m0046_WYG_003-6a>¶
十斤金也晉灼曰近上二千石賜錢二萬此言四十金¶
實金也下凢言黄金真金也不言黄金錢也食貨志黄¶
金一斤直萬錢也後漢何休注公羊百金之魚亦謂一¶
金萬錢緗素雜記引一金萬錢以證晉王導所市練布¶
之價則是一金萬錢不但秦漢為然自三代至晉莫不¶
皆然何千百年間金價一律如此今日之價視古又何¶
倍蓰耶(野客/叢書)¶
貨寳於金利於刀如淳曰名錢為刀以其利於民也莽¶
<pb:KR2m0046_WYG_003-6b>¶
造錯刀蓋身形如刀以黄金錯其文曰一刀直五千錯¶
塗也(食貨/志)¶
開元錢之文歐陽詢制詞其字含八分及𨽻體其詞先¶
上後下次左後右讀之自上及左迴環讀之其義亦通¶
俗謂之開通元寳錢(食貨/志)¶
泉府則以錢易貨常平則以錢易粟其本意皆以利民¶
非謀利也¶
王莽時主鑄錢官曰鐘官(漢官/志)¶
<pb:KR2m0046_WYG_003-7a>¶
撲滿者以竹為竅為蓄錢具有入竅而無出竅滿則撲¶
之¶
俗語謂錢一貫有畸曰千一千二米一石有畸曰石一¶
石二長一丈有畸曰丈一丈二之類亦有所本按考工¶
記殳長尋有四尺注曰八尺曰尋殳長丈二(容齋/隨筆)¶
錢以文言南史武林王曅華林園射賜錢五萬文¶
王昭禹曰古者寳龜而貨貝所以交易者惟貝而已至¶
太公立九府圜法始用錢代貝或曰錢或曰布布取宣¶
<pb:KR2m0046_WYG_003-7b>¶
布之義泉取流行之義其實則一而已臣按後世之錢¶
其形質外圓内方始此但未有文耳九府即周禮所載¶
九官是也九官皆掌財幣之官而所掌者黄金布帛錢¶
幣三者黄金以斤名布帛以疋計錢幣以銖重故凢貨¶
物之出入其輕重以圜法均而通之如黄金一斤該錢¶
若干帛一疋該錢若干之類是以國家有所用度也一¶
切皆財貨寳之以金利之以刀流行之以泉施布之以¶
布收聚之以帛所謂金即方寸重一斤者所謂刀即管¶
<pb:KR2m0046_WYG_003-8a>¶
子所謂刀為下幣者所謂泉即圜法也所為布帛即長¶
四丈為疋者(大學衍/義補)¶
按宋朝交子至是更名㑹不特此也又謂之錢引又謂¶
之闗子又謂之闗㑹其實一而已矣考夫唐之飛錢合¶
契特以通商賈之厚齎貿易者蓋執劵以取錢而非以¶
劵為錢也宋自真宗以後蜀始有交子髙宗以後東南¶
始有㑹子而始以紙為錢矣(同/上)¶
金者金銀銅錫之總名按五行地四生金是也(財貨/源流)¶
<pb:KR2m0046_WYG_003-8b>¶
赤金丹陽銅也(漢食貨/志注)¶
今江湖間俗語謂錢之薄惡者曰慳錢按賈誼疏云今¶
法錢不立農民失其耒耜冶鎔炊炭姦錢日多俗音誤¶
以姦為慳爾(鶴林/玉露)¶
錢泉也其藏曰泉其行曰布取名流行無不徧也(周禮/註)¶
今之錢數百錢謂之陌借陌字用之其實只是百字如¶
什與伍耳唐自皇甫鎛為墊錢法至昭宗末迺定八十¶
為陌漢隠帝時三司使王章每出官錢又減三文以七¶
<pb:KR2m0046_WYG_003-9a>¶
十七為陌輸官仍用八十(筆/談)¶
太公立太府玉府内府外府泉府天府職内職金職幣¶
皆掌財帛之官故云九府圜即錢也謂均而通也¶
大錢文曰寳貨肉好皆有周郭肉錢形也好錢孔也(漢/書)¶
錢銚也古田器从金戔聲詩曰庤廼錢鎛(許氏/説文)¶
前代錢文未有艸書者宋淳化中以宸翰為之始有艸¶
書者書成上以示近臣(侯鯖/錄)¶
緡錢二十而一筭李斐曰緡絲也以貫錢一貫千錢出¶
<pb:KR2m0046_WYG_003-9b>¶
筭二十也陌即百字唐以八十錢為陌宋以百錢為陌¶
(筆/麈)¶
唐莊宗置酒錢庫令其子繼岌為張承業起舞指錢積曰¶
和哥乞錢盍以錢一積與之錢積二字始此(筆/塵)¶
榖梁傳曰乗馬曰賵衣帛曰禭貝玉曰含錢財曰賻¶
導引曰倉收米榖者也庫收錢帛者也辯疑云大曰倉¶
小曰庫藏錢榖之所也始於陶唐兵軍所藏曰庫金帛¶
所藏曰帑始於湯武¶
<pb:KR2m0046_WYG_003-10a>¶
課者稅物之錢鈔也程者物有貴賤課有多寡如地里¶
之有程限也¶
綺錢苔錢也¶
法錢依法所製之錢也¶
乾封元年封岳之後改造新錢文曰乾封泉寳初開元¶
錢俗謂之開通元寳錢及鑄新錢乃同流俗乾字直上¶
封字在左尋寤錢文之誤却用舊錢(舊唐書/食貨志)¶
　　資採¶
<pb:KR2m0046_WYG_003-10b>¶
荆州厥貢金三品(禹/貢)¶
古者金有三品赤金為下(食貨/志)¶
黄帝問於伯髙曰吾欲陶天下以為一家有道乎伯髙¶
曰請刈其莞而樹之吾謹逃其爪牙則天下可陶而為¶
一家夫上有丹砂者下有黄金上有慈石下有銅金上¶
有陵石下有鉛錫赤銅上有赭下有銕此山之見榮者¶
也茍見其榮君謹封而祭之距封十里而為一壇是則¶
使乗者下行者趨若犯令者罪死不赦然後析取之以¶
<pb:KR2m0046_WYG_003-11a>¶
為劒鎧矛㦸(管/子)¶
天下銅坑五十嵗采銅二十六萬六千斤(唐/史)¶
山上有葱下有緑山上有薤下有金山上有薑下有銅¶
錫山有寳玉木旁枝皆下垂(酉陽/雜俎)¶
小次山其上多白玉其下多赤銅盂山其隂夕夕鐵其陽¶
多銅　咸山其上有玉其下多銅陽山其上多玉其下¶
多金　涹山其上多赤銅其隂多鐵橿谷之山其中多¶
赤銅鼓鐙之山多赤銅昆吾之山其山多赤銅(此山出/名銅色)¶
<pb:KR2m0046_WYG_003-11b>¶
(赤如/火)蠱尾之山多礪石赤銅　杻陽之山其陽多赤金¶
其隂多白金　松果之山濩水出焉北流注于渭其中¶
多銅　符禺之山其陽多銅其陰多鐵　㻬琈之山其¶
隂多銅　英山其隂多鐵其陽多赤金　竹山其隂多¶
鐵　瑜次之山其隂多赤銅　二經之首曰鈐山其上¶
多銅　泰冒之山其陽多金其隂多鐵　龍首之山其¶
陽多黄金其隂多鐵　西皇之山其陽多金其隂多鐵¶
　烏山其隂多鐵　求如之山其上多銅　號山其隂¶
<pb:KR2m0046_WYG_003-12a>¶
多鐵　潘侯之山其隂多鐵　渾夕之山無艸木多銅¶
玉　縣雍之山其上多玉其下多銅　諸餘之山其上¶
多銅玉　鉤吾之山其上多玉其下多銅　京山其陽¶
有赤銅　軒轅之山其上多銅　少山其上有金玉其¶
下有銅　柘山其陽有金玉其隂有鐵　維龍之山其¶
上有碧玉其陽有金其隂有鐵　白馬之山其陽多玉¶
其隂多鐵多赤銅　乾山無草木其陽有金玉其隂有¶
鐵　柄山其上多玉其下多銅　密山其陽多玉其隂¶
<pb:KR2m0046_WYG_003-12b>¶
多鐵　槖山其陽多金其隂多鐵　夸父之山其陽多¶
玉其隂多鐵　少室之山其上多玉其下多鐵　役山¶
之上多白金多鐵　荆山其隂多鐵其陽多赤金　岐¶
山其陽多赤金　銅山其上多金銀鐵　玉山其上多¶
金玉其下多碧鐵　仁舉之山其陽多赤金　岐山其¶
上多白金其下多鐵　玉山其陽多銅其隂多赤金¶
騩山其陽多美玉赤金其隂多鐵　葛山其上多赤金¶
　虎尾之山其陽多赤金其隂多鐵　雅山其下多赤¶
<pb:KR2m0046_WYG_003-13a>¶
金　丙山多黄金銅鐵無木　洞庭之山其上多黄金¶
其下多銀鐵　陽帝之山多美銅　榮余之山其下多¶
銅其下多銀(俱山/海經)¶
緑銅之苖也亦出右江有銅處生石中質如石者名石¶
緑又有一種脆爛如碎土者名泥緑品最下價亦賤(桂/海)¶
(虞衡/志)¶
真宗咸平四年舊制犯銅禁七斤以上並奏裁處死詔¶
自今滿五十斤以上取裁餘第減之天禧三年詔犯銅¶
<pb:KR2m0046_WYG_003-13b>¶
鍮石並免極刑(宋/史)¶
髙麗地産銅周世宗時遣尚書水部員外郎韓彦卿以¶
帛數千疋市銅于髙麗以鑄錢(王氏/彚苑)¶
孔帖髙麗貢銅五萬斤¶
鹽鐵使李巽以郴州平陽銅坑二百八十餘復置桂陽¶
監以兩鑪日鑄錢二十萬天下嵗鑄錢十三萬五千緡¶
命商賈蓄錢者皆出以市貨天下有銀之山必有銅惟¶
錢無益於人五嶺以北採銀一兩者流他州官吏論罪¶
<pb:KR2m0046_WYG_003-14a>¶
(唐/史)¶
河北諸州舊少錢貨猶以他物交易錢畧不入於市二¶
年冬尚書崔亮奏𢎞農郡銅青谷有銅鑛計一斗得銅¶
五兩四銖葦池谷鑛一斗得銅五兩鸞帳山鑛一斗得¶
銅四兩河内郡王屋山鑛一斗得銅八兩南有青州苑¶
燭山齊州商山並是徃昔銅官舊迹見在(六朝/史)¶
天下名山五千三百七十出銅之山四百六十七出鐵¶
之山三千六百九十(山海/經)¶
<pb:KR2m0046_WYG_003-14b>¶
魏採銅鑄錢崔亮請於王屋等山採銅鑄錢從之是後¶
民多私鑄錢稍薄小用之益輕(㑹/編)¶
西方日官之外有山長十餘里廣二三里髙百餘丈皆¶
大黄之金不雜土石上有金人髙五丈餘皆純金名曰¶
金犀入山下一丈有銀又入一丈有錫又入一丈有鉛¶
又入一丈有丹陽銅其銅似金可鍛以作錯塗之器也¶
(神異/經)¶
益州行事劉悛上言䝉山下有嚴道銅山舊鑄錢處可¶
<pb:KR2m0046_WYG_003-15a>¶
以經畧武帝從之遣使入蜀鑄錢頃之以功費多而止¶
(經濟/類編)¶
韓泗上言今商州紅崖治産銅而洛源監久廢請鑿山¶
取銅即治舊監置十爐鑄之得錢十萬二千緡(孔氏/帖)¶
宋張齊賢初除轉運使太宗謂曰江南多出銅即為朕¶
密經營之齊賢乃訪江南承旨丁釗歴指饒信處州山¶
谷産銅鉛錫之所又求前代鑄法惟饒州永平監周唐¶
開元錢料堅實可久于是定取為法嵗鑄三十萬貫凡¶
<pb:KR2m0046_WYG_003-15b>¶
用銅八十五萬斤鉛三十六萬斤錫十六萬斤齊賢詣¶
闕面陳其事帝許之¶
越絶書若耶之溪涸而出銅戰國策涸若耶溪以取銅¶
是也¶
丘濬云宋朝金銀銅鐵鉛錫之冶總二百七十一皆置¶
吏主之大率山澤之利有限或暴發輒竭或採取歳久¶
所得不償所費而嵗課不足有司必責主者取盈臣按¶
宋朝坑冶所在如此之多而元朝之坑冶亦比今日加¶
<pb:KR2m0046_WYG_003-16a>¶
十數倍何也蓋天地生物有與地土俱生者金銀銅鐵¶
之類是也昔者聖王定為取民之賦有米粟之征而無¶
有所謂金銀銅鐵之征者豈不以山澤之利與土地俱¶
生取之有窮而生之者不繼乎坑冶之利在前代則多¶
在後代則少循歴至于今日猶其少焉無足怪者我朝¶
坑冶之利比前代不及什之一二間或有之隨取隨竭¶
曩者固已于浙之温處閩之福建開塲置官令内臣以¶
守之差憲臣以督之然所得不償所費如宋人所云者¶
<pb:KR2m0046_WYG_003-16b>¶
今則多行革罷而均其課於民賦之中矣雖然今日不¶
徒不得其利而徃徃又罹其害葢以山澤之利官取之¶
則不足民取之則有餘今處州等山塲雖閉而其間猶¶
不能無滲漏之微利遺焉此不逞之徒猶囊槖其間以¶
競利起亂也為今之計宜于坑塲遺利之處嚴守捕法¶
可築塞者築塞之可柵塹者柵塹之俾其不至聚衆爭¶
奪以貽一方生靈之害可也(皇明經/濟錄)¶
地鏡圖云青草莖赤秀下有鉛¶
<pb:KR2m0046_WYG_003-17a>¶
永昌郡中亦有金焉纎靡大類黍粟在水涯沙中民採¶
得日重五銖之金一色巵黄土生金土色黄漢土德也¶
故金化出金有三品黄比見者黄為瑞也(王充/論衡)¶
姑墨川水注之導姑墨西北赤沙山東南流逕姑墨國¶
西治南至於闐馬行十五日土出銅鐵及雄黄(水/經)¶
丹陽山東北逕冶東俗謂之丹陽城城之左右猶有遺¶
銅矣¶
若水又逕㑹無縣縣有駿馬河水出縣東髙山山有天¶
<pb:KR2m0046_WYG_003-17b>¶
馬徑厥跡存焉馬日行千里民家馬牧之山下或産駿¶
駒言是天馬子河中有貝子胎銅以羊祠之則可取也¶
(同/上)¶
銅井山在縣西七十里上有銅井一名銅官山一統志¶
謂銅井去縣西北五十里廣十餘丈深不可測舊于此¶
采銅有魚出其中其色如金(滁州府/勝志)¶
銅坑山鄧尉山西南一名銅井晉宋間鑿坑取沙土煎¶
之皆成銅故名上有巖洞其懸溜滙而為池清冽可飲¶
<pb:KR2m0046_WYG_003-18a>¶
名曰銅泉(蘇州府/志勝)¶
岑水一名銅水可浸鐵為銅其水極腥惡石色皆赭然¶
不生魚鼈禾稼之屬即曲江膽礬水同源異流也(廣東/名勝)¶
(志/)¶
明光山在騰越州西北一百二十里上有銀鑛銅鑛(永/昌)¶
(府志/勝)¶
陽碧山在陽山縣西南十里髙出衆山日光先照故名¶
兩峰上聳狀如丫髻亦名丫髻山又南七十里産銅者¶
<pb:KR2m0046_WYG_003-18b>¶
曰銅沙山東三十里産黑鉛者曰寳源山(廣東名/勝志)¶
梁水郡置在盤江南管二縣曰梁水縣有振山出銅曰¶
賁古縣有采山出銀鐵銅鉛又興古有律髙縣縣西為¶
石空山東南盤町山俱出錫故滇畧云錫則臨安者佳¶
最上者為芭蕉葉扣之聲如銅鐵其白如銀作器殊良¶
(臨安府/志勝)¶
鈆山在鈆山縣西北七里又名桂陽山又名楊梅山舊¶
經云山出鈆先置信州之時鑄錢百姓開採得鈆什而¶
<pb:KR2m0046_WYG_003-19a>¶
稅一建中元年封禁貞元年置永平監其山亦出銅及¶
青碌又有寳山連桂陽出銅又銅寳山在縣西南七里¶
一名七寳山下有竹葉猊平坑石竅中膽泉湧出浸鐵¶
成銅天久晴有礬可拾建隆三年置銅塲今廢其銅以¶
土垢淋水浸鐵為之(廣信府/志勝)¶
鎖山門浸銅之所在縣鵞湖鄉去治七十里許有溝漕¶
七十七處興于宋紹聖四年更創于淳熙八年縣尉馬¶
子巖有銘至淳祐後漸廢其地之水有三膽水礬水黄¶
<pb:KR2m0046_WYG_003-19b>¶
礬水各積水為池每池隨地形髙下深淺用木板閘之¶
以茅蓆鋪底取生鐵擊碎入溝排砌引水流通浸染候¶
其色變鍛之則為銅餘水不可再用信州鉛山膽水自¶
山下注勢若瀑布用以浸銅鑄冶是賴隨天旱澇而有¶
涸溢大抵盛於春夏微於秋冬古傳一人至水濱遺匙¶
鑰翌旦得之已成銅矣近年水流斷續浸銅頗費工力¶
凢古坑有水處曰膽水無水處曰膽土膽水浸銅工省¶
利多膽土煎銅工費利薄水有盡土無窮今上林三官¶
<pb:KR2m0046_WYG_003-20a>¶
提封九路簡踏無遺膽水膽土官亦兼收其利按浸¶
銅之説自昔無之始因饒州布衣張甲獻言可用膽水¶
浸鐵為銅紹聖元年始令本州差廂軍興浸其利漸興¶
紹興二年朝議以坑冶所得不償所費悉罷監官以縣¶
令領其事¶
安陽縣西北有銅山山多産銅¶
鉛山縣地出銅鉛青碌置塲以收其利舊在寳山偽唐¶
昇元二年遷置鵝湖山(同/上)¶
<pb:KR2m0046_WYG_003-20b>¶
劄龍山在路南州東八十里山下有小石可煉為銅(澂/江)¶
(志/)¶
　¶
　¶
　¶
　¶
　¶
　錢通卷三¶
