# -*- mode: mandoku-view; -*-
#+TITLE: 錢通
#+DATE: 2015-08-24 22:52:39.932648
#+PROPERTY: ID KR2m0046
#+PROPERTY: BASEEDITION WYG    
#+PROPERTY: JUAN 卷十二
<pb:KR2m0046_WYG_012-1a>¶
欽定四庫全書¶
　錢通卷十二¶
　　　　　　　　　　　　明　胡我琨　撰¶
　　經術¶
桓公問管子楚之强國舉兵伐之恐力不能過奈何對¶
曰公貴買其鹿公即為百里之城使人載錢二千萬求¶
鹿於楚人楚人釋其農而田鹿管子吿楚人賈曰為致¶
生鹿賜子金百斤什至金千斤(管/子)¶
<pb:KR2m0046_WYG_012-1b>¶
秦始皇三十七年東游丹陽至錢塘臨浙江錢塘屬㑹¶
稽郡西部都尉治防海大塘在縣東一里符郡議曹華¶
信家議立此塘以防海水始開募有能致一斛土者即¶
與錢一千旬月之間來者雲集塘未成而不復取于是¶
載土石皆棄而去塘以之成故改名錢塘焉(府/志)¶
汴州相國寺言佛有汗流節度使劉元佐遽命駕自持¶
金帛以施日中其妻亦至明日復起齋場繇是將吏商¶
賈奔走道路惟恐輸貸不及因令官為簿書以籍所入¶
<pb:KR2m0046_WYG_012-2a>¶
十日乃閉寺曰佛汗止矣得錢巨萬以贍軍資(國史/補)¶
南俗尚鬼狄武襄出征儂智髙時大兵始出桂管因祝¶
曰勝負無以為據乃取百錢自持之且與神約果大㨗¶
則投此期盡錢面左右諫止儻不如意恐沮師武襄不¶
聽萬衆方聳視己而揮手倐一擲則百錢盡紅矣于是¶
舉軍歡呼聲震林野武襄亦大喜顧左右取百釘來即¶
隨錢疎宻布地而釘帖之加諸沙籠覆手自封焉伺凱¶
旋當謝神取錢其後砍崑崙闗敗智髙平邕管及師還¶
<pb:KR2m0046_WYG_012-2b>¶
如言取錢與幕府士大夫共視之乃兩面錢也¶
李允則守雄州匈奴不敢南牧朝廷無北顧之憂一日¶
出官庫錢千緡復歛民間錢起浮圖即時飛謗至京師¶
至于監司亦屢有㫖削籍眞宗悉封付允則然攻者尚¶
喧沸眞宗遣中人宻諭之允則謂使者曰某非留心釋¶
氏寔為邊地起望樓耳葢是時北鄙方議寢兵罷斥堠¶
允則不欲顯為其備然後謗毁不入畢其所為(國老/談苑)¶
韓琦言三代漢唐以來皆籍民為兵唐置府兵最為近¶
<pb:KR2m0046_WYG_012-3a>¶
古今之義勇河北幾十五萬河東幾八萬勇悍純寔若¶
稍加簡練亦唐之府兵也河東北陜西三路當西北控¶
御之地事當一體今若于陜西諸州刺手背以為義勇¶
甚便乃命徐億等徃籍陜西主户三丁之一刺之凡十¶
五萬六千餘人人賜錢二千民情驚擾而紀律疎畧不¶
可用知諫院司馬光上疏力諫不聽(會/編)¶
張循王之兄保嘗怨循王不相援引循王曰今以錢十¶
萬緡卒五千付兄要使錢與人流轉不息兄能之乎保¶
<pb:KR2m0046_WYG_012-3b>¶
黙然久之曰不能循王曰宜弟之不敢輕相援引也王¶
嘗春日遊後圃見一老卒卧日中王蹴之曰何慵眠如¶
是卒起聲喏對曰無事可做只得慵眠王曰汝會做甚¶
事對曰諸事薄曉如回易之類亦粗能之王曰汝能回¶
易吾以萬緡付汝何如對曰不足為也王曰付汝五萬¶
對曰亦不足為也王曰汝需幾何對曰不能百萬亦五¶
十萬乃可耳王壯之予五十萬恣其所為其人乃造巨¶
艦極其華麗市美女能歌舞者樂者百餘人廣収綾錦¶
<pb:KR2m0046_WYG_012-4a>¶
奇玩珍羞佳果及黄白之器募紫衣吏軒昂閒雅若書¶
司客將者十餘輩卒徒百人樂飲逾月忽飄然浮海去¶
逾嵗而歸珠犀香藥之外且得駿馬獲利幾十倍時諸¶
將皆缺馬惟循王得此馬軍容獨壯大喜問其何以致¶
此曰到海外諸國稱大客回易使謁戎王餽以綾錦奇¶
玩為招其貴近珍羞畢陳女樂迭奏其君臣大悅以名¶
馬易美女且為治舟載馬以犀珠香藥易綾錦等物餽¶
遺甚厚是以獲利如此王咨嗟褒賞賜予優厚問能再¶
<pb:KR2m0046_WYG_012-4b>¶
徃乎對曰此戲也再徃則敗矣願仍為退卒老園中(鶴/林)¶
(玉/露)¶
林勲賀州人紹興中登進士第嘗進本政書欲漸復三¶
代井田之法一同之地提封萬井寔為九萬頃三分去¶
二為城郭市井官府道路山林川澤與夫磽崅不毛之¶
地定其可耕與為民居者三千四百井寔為三萬六百¶
頃一頃之田二夫耕之夫田五十畆餘夫亦如之總二¶
夫之田則為百畆百畆之収平嵗為米五十石上熟之¶
<pb:KR2m0046_WYG_012-5a>¶
嵗為米百石二夫以之養數口之家葢裕如矣總八頃¶
之税為米十有六石錢三貫二百文此之謂什一井復¶
一夫之税以其人為農正掌勸督耕耨賦税之事但收¶
十有五夫之税總計三千四百井之税為米五萬一千¶
石為錢一萬二千貫(會/編)¶
司南州寳冶之饒佐縣官圜府之用宣勞于外興利在¶
公(葛源/制)¶
請自今以後朝廷酌為中制定為市馬之價公私交易¶
<pb:KR2m0046_WYG_012-5b>¶
皆不許過二十緡違者馬與價俱入官牙行之人坐以¶
違制罪説者若謂大屨小屨同價孰肯為其大者臣竊¶
謂馬之良乃天所生人力不與焉官府既為定價則民¶
間有馬者不過求多直而皆市之官矣若夫馬之倒死¶
不責之償則彼蔑視其馬而死者愈多若責之償則士¶
卒貧窘何繇得錢臣愚以為待其死而責其償不若先¶
其生而為之備(會/編)¶
商英為政持平改京所鑄當十大錢為當三以平貨泉¶
<pb:KR2m0046_WYG_012-6a>¶
復轉般倉以罷直達行鹽鈔法以通商旅蠲横歛以寛¶
民力勸帝節華侈息土木抑僥倖帝頗憚之(㑹/編)¶
故相晉國公王鐸為丞郞時李駢判度支每年江淮運¶
米至京水陸脚錢斗計七百京國米價每斗四十議欲¶
令江淮不運米但每斗納錢七百鐸曰非計也若于京¶
國糴米必耗京國之食若運米闗中自江淮至京兼濟¶
無限貧民也時糴米之制業已行竟無敢沮其議者都¶
下官糴米果大貴未經旬而度支請罷于是乃服鐸之¶
<pb:KR2m0046_WYG_012-6b>¶
察事矣鐸卒以此大用(聞奇/錄)¶
劉允章為國子祭酒建言羣臣輸光學錢修治庠序宰¶
相五萬節度使四萬刺史一萬詔可之(山堂/肆考)¶
唐僖宗乾符中崔安潛為西川節度使到官不詰盜乃¶
出庫錢千五百緡分置三市榜其上曰能吿捕一盜賞¶
錢五百緡同侣告捕釋其罪賞同凡人未幾有捕盜至¶
者盜謂之曰汝與我同為盜十七年賍皆平分汝安能¶
捕我我與汝同死耳安潛曰汝既知吾有榜何不捕彼¶
<pb:KR2m0046_WYG_012-7a>¶
以來則彼應死汝受賞矣既為彼所先死復何辭立命¶
給吿者錢斬盜於市於是諸盜益相疑無地容足散逃¶
他境(同/上)¶
喻汝礪以元豐間知閬中縣時青苗法行提舉司歛還¶
錢取粟會支軍糧督趣甚急汝礪以其錢糴糧易鈔而¶
中竟不煩民云(四川名/勝志)¶
凡𤼵府兵皆下符契州刺史與折衝勘契乃𤼵若全府¶
𤼵則折衝都尉以下皆行不盡則果毅行少則别將行¶
<pb:KR2m0046_WYG_012-7b>¶
當給馬者官予其直市之毎疋予錢二萬五千刺史折¶
衝果毅嵗閱不任戰事者鬻之以其錢更市不足則一¶
府共足之(唐兵/制)¶
然州有或衝或僻民之勞逸不均請立為畫一之法亦¶
據此冊通以一布政司之民丁計算不分有無役占但¶
見一丁出錢一文或二三文多不過五文通收在官隨¶
其縣分劇易道路逺近定為雇錢則例衝要縣分所收¶
之錢留縣應用有所不足申文闗領其迂僻去處量留¶
<pb:KR2m0046_WYG_012-8a>¶
足用之外具數報官年終類送上司以憑均敷其兩京¶
之間運河之例州縣人民尤為勞苦若本司不足或通¶
行他司有所餘者用以補之¶
初錢引兩料同行纔二百五十萬有奇至是添引至四¶
千一百九十餘萬人亦不厭其多價亦不削宣司獲偽¶
引三十萬盜五十人張浚欲從有司議當以死趙開白¶
浚曰相君誤矣使引偽加宣撫使印其上即為眞黥其¶
徒使治幣是相君一日獲三十萬之錢而起五十人之¶
<pb:KR2m0046_WYG_012-8b>¶
死也浚稱善(趙開/傳)¶
臣竊見前日山外之戰諸將多亡殁所部兵衆故不可¶
一槩問罪今不立法制則各務生全豈復以主將亡殁¶
為意若人數不多則軍法可必行請陜西河東諸路部¶
管許置親兵百五十人鈐轄百人招討都監等七十人¶
月加給錢二百其出師臨敵主將亡殁者並斬(韓琦請/置親兵)¶
(右/編)¶
陸䞇曰今淮南諸州米每斗當錢一百五十文從淮南¶
<pb:KR2m0046_WYG_012-9a>¶
轉運至東渭橋每斗船脚又約錢二百文計運米一斗¶
總當錢三百五十文其米既糙且陳尤為京邑所賤今¶
據市司月估每斗只糶得錢三十七文而已耗其九而¶
存其一餒彼人而傷此農制事若斯可謂深失矣(右/編)¶
汲黯隐于田園居數年會更五銖錢民多盜鑄錢楚地¶
尤甚上以為淮陽楚地之郊乃召拜黯為淮陽太守(左/編)¶
　　創守¶
裴明禮河東人善于理生収人間所棄物積而鬻之以¶
<pb:KR2m0046_WYG_012-9b>¶
此家産巨萬又於金光門外市不毛地多瓦礫非善價¶
者乃于地際竪標懸以筐中者輒酬以錢十百僅一二¶
中未洽浹地中瓦礫盡矣乃舎諸牧羊者糞既積預聚¶
雜果核具犁牛以耕之嵗餘滋茂連車而鬻所收復致¶
巨萬乃繕甲第周院置蜂房以營蜜廣裁蜀葵雜花果¶
蜂採花逸而蜜豐矣營生之妙觸類多奇不可勝數貞¶
觀中累遷太常卿(御史/臺記)¶
扶風竇乂年十三諸姑累朝國戚其伯工部尚書於嘉¶
<pb:KR2m0046_WYG_012-10a>¶
會坊有廟院張敬立任安州歸安州土出絲履敬立齎¶
十數輛散諸甥姪咸競取之乂獨不取俄而所剩之一¶
輛又稍大乂再拜而受遂于市鬻之得錢半斤宻貯之¶
潜于鍜爐作二枝小&KR1257;利其刃五月初長安盛飛榆筴¶
乂掃聚得斛餘遂徃詣伯所借廟院習業伯父從之乂¶
夜則潜寄褒義寺法安上人院止晝則徃廟中以二挿¶
開隙地廣五寸深五寸共四十五條皆長二十餘歩汲¶
水漬之布榆筴于其中尋遇夏雨盡皆滋長比及秋森¶
<pb:KR2m0046_WYG_012-10b>¶
然已及尺餘千萬餘株矣及明年已長三尺餘乂遂持¶
斧伐其駢者相去過三寸又選其條枝稠直者悉留之¶
所砍下者作圍束之得百餘束遇秋隂霖每束鬻值十¶
餘錢又明年汲水於舊榆溝中至秋榆已有大者如雞¶
卵更選其稠直者以斧去之又得二百餘束此時鬻利¶
數倍矣後五年遂取大者作屋椽僅千餘莖鬻之得三¶
四萬餘錢其端大之材在廟者不啻千餘皆堪作車乘¶
之用此時生涯已有百餘遂買蜀青麻布顧人作小袋¶
<pb:KR2m0046_WYG_012-11a>¶
子又買内鄉新麻鞋數百輛不離廟中長安諸坊小兒¶
及金吾家小兒等日給餅三枚錢十五文付與袋子一¶
口至冬拾槐子寔其内納焉月餘槐子已積兩車矣又¶
令小兒拾破麻鞋每三輛以新麻鞋一輛換之逺近知¶
之送破麻鞋者雲集數日獲千餘輛然後鬻榆材中車¶
輪者此時又得百餘千雇日傭人于宗賢西門水澗洗¶
其破麻鞋曝乾貯廟院中又坊門外買諸堆棄碎瓦子¶
令工人于流水澗洗其泥滓車載積於廟中然後置石¶
<pb:KR2m0046_WYG_012-11b>¶
觜碓五具剉碓三具西市買油靛數石雇庖人執㸑廣¶
召日傭人令剉其破麻鞋粉其碎瓦以疎布篩之合槐¶
子油靛今役人夜日加功爛搗從臼中熟出命工人併¶
手團握例長三尺已下圓得三寸垜之得萬餘條號為¶
法燭建中初六月京城大雨巷無車輪乂乃取此法燭¶
鬻之每條百文將燃炊㸑與薪功倍又獲無窮之利先¶
是西市稱行之南有十餘畆㘭下潜汙之地目曰小海¶
池為旗亭之内衆穢所聚乂遂求買之其主不測乂酬¶
<pb:KR2m0046_WYG_012-12a>¶
錢三萬既獲之于其中立標懸幡子遶池設六七舖制¶
造煎餅及糰子召小兒擲瓦礫擊其幡標中者以煎餅¶
糰子㗖不逾月兩街小兒競徃所擲瓦已滿池矣遂經¶
度造店二十間當其要害日獲利數千店今存焉號為¶
竇家店(乾&KR0871;/子)¶
魏徵元孫稠貧甚以故第質錢于人平盧節度使李師¶
道請以財贖出之白居易奏言事闗激勸宜出朝廷師¶
道何人敢掠斯美望敕有司以官錢贖還之上乃出内¶
<pb:KR2m0046_WYG_012-12b>¶
庫二千緡贖以賜稠仍禁質賣(會/編)¶
韓國夫人鄭歐陽文忠公修母也為贈崇國公妻崇公¶
舉進士厯泗綿二州推官卒生修甫四嵗貧自力于衣¶
食用朂修于學授之書嘗大雪夜以荻撥地爐寒灰畫¶
字敎之書居易泣告修曰而父為吏廉而好施與俸入¶
雖薄嘗不使有餘曰母以是為我累故其亡也無一錢¶
之積一壠之植以庇而為生吾何恃而能守耶(左/編)¶
神宗臨御之初詔立嵗輸内藏錢帛之額視慶厯上供¶
<pb:KR2m0046_WYG_012-13a>¶
為數嘗謂輔臣曰太宗時内藏財庫每千計用一牙錢¶
記之凡名物不同所用錢色亦異他人莫能曉匣而置¶
之御閣以參驗帳籍中定數晩年出其錢示眞宗曰善¶
保此足矣(同/上)¶
　　獻納¶
唐主奉表稱唐國主請獻江北四州嵗輸貢物數十萬¶
于是江北悉平得州十四縣六十世宗賜唐主書諭以¶
今當罷兵不必傳位賜錢𢎞俶高保融犒軍帛有差唐¶
<pb:KR2m0046_WYG_012-13b>¶
主獻銀絹錢茶穀共百萬以犒軍(會/編)¶
陳少游將兵討李希烈屯盱眙聞朱泚作亂歸廣陵修¶
塹壘繕甲兵韓滉閉闗梁禁馬牛出境築石頭城穿井¶
近百所繕館第數十修塢壁起建業抵京峴樓堞相屬¶
以備車駕渡江且自固也鹽鐵使包佶有錢帛八百萬¶
將輸京師少游悉奪之時南方藩鎭閉境自守惟曹王¶
臯數遣使間道貢獻¶
國朝會要曰大中祥符九年十一月大食國以金錢銀¶
<pb:KR2m0046_WYG_012-14a>¶
錢各千文入貢¶
因墀國在西域之北晉武帝時獻玉錢千緡其形如環¶
環重十兩上有天壽永吉之字(拾遺/記)¶
北齊文宣帝天保元年正月即位十月廣宗郡獻瑞錢¶
文曰歸于聖帝(三國/典畧)¶
張台曰大中十有一年河西節度使張議譚進玉錢一¶
枚時不宣下其文字輕重世莫得而聞也(舊/譜)¶
唐大厯中上生日諸道節度使獻金帛器服珍玩駿馬¶
<pb:KR2m0046_WYG_012-14b>¶
為壽共直緡錢二十四萬常衮上言節度使非能男耕¶
女織必取之于人歛怨求媚不可長也請却之上不聽¶
(同/上)¶
王曦以同平章余廷英為泉州刺史廷英掠人女子事¶
覺曦以屬吏廷英獻買宴錢萬緡曦悦明日召見謂曰¶
宴已買矣皇后貢物安在廷英復獻錢于李后后乃遣¶
歸泉州自是諸州皆别貢后物未幾復召廷英為相(宋/史)¶
蔡京當國始求羨財以供侈費于是以其姻家胡師文¶
<pb:KR2m0046_WYG_012-15a>¶
為𤼵運使以糴本數百萬緡充貢入為户部侍郞自是¶
繼者效尤時有進獻而本錢竭矣本竭則不能增糴儲¶
積空而輸般之法壞矣(同/上)¶
梁子美初為河北轉運使傾漕計以奉上至損緡錢三¶
百萬市北珠以進繇是諸路漕臣效尤争進羨餘矣北¶
珠出于女眞子美市于遼遼嗜其利虐女眞捕海東青¶
以求珠女眞深怨之而子美用是顯¶
令狐楚為山陵使不給工人傭直收其錢十五萬為羨¶
<pb:KR2m0046_WYG_012-15b>¶
餘以獻怨訴盈路故罷之(通/監)¶
韓滉封鄭國二年更封晉是嵗入朝獻羨錢五百餘萬¶
緡詔加度支諸道轉運鹽鐵等使(彚/苑)¶
廢王悰即位以黄金一鎰命近侍逺文昌鑄為臣錢文¶
昌意有所求䜟且懼不就乃宿謀于匠者别鑄一以為¶
備翌日以所授鑄之廢王臨視果不就因潜以宿鑄者¶
獻之(吳越/備史)¶
左右軍中尉各獻錢萬緡自淮西用兵以來度支鹽鐵¶
<pb:KR2m0046_WYG_012-16a>¶
使及四方争進奉謂之助軍賊平又進賀禮助賞上加¶
號又進賀禮(會/編)¶
唐憲宗元和中宣武節度使韓𢎞入朝上待之甚厚𢎞¶
獻馬三千絹五千雜繒三萬金銀器一千而汴之庫廐¶
尚有錢百餘萬緡絹百餘萬匹馬七千匹糧三百萬斛¶
(山堂/肆考)¶
宋太宗朝賈黄中知昇州一日按行府庫見扃鑰甚嚴¶
發之得寳貨數千櫝皆李氏宮闈之物不𨽻于籍黄中¶
<pb:KR2m0046_WYG_012-16b>¶
悉表上之太宗歎曰府庫之物有籍貪黷者尚冒禁取¶
之况此亡國之餘物乎賜錢二百萬以旌其潔昇州即¶
今江寧縣(同/上)¶
以兵部侍郞進同平章事交廣邕南兵舊取嶺北五道¶
米徃餉之船多敗沒畋請以嶺南鹽鐡委廣州節度使¶
韋荷嵗煮海取鹽直四十萬緡市䖍吉米以贍安南罷¶
荆洪等漕役軍食遂饒後以王師甫為嶺南供軍副使¶
師甫請兼總兵而嵗加獻錢二十萬緡畋曰荷且有功¶
<pb:KR2m0046_WYG_012-17a>¶
而師甫以利啖朝廷謀奪其兵不可罷之(鄭畋/傳)¶
初興元後國用大屈封物皆三損二舊制堂封嵗三千¶
六百縑後纔千二百至是帝使還舊封于是李晟馬燧¶
渾瑊各食寔封悉讓送李泌泌不納時方鎮私獻于帝¶
歳凡五十萬緡其後稍損至三十萬帝以用度乏問泌¶
泌請天下供錢嵗百萬給宫中勸不受私獻¶
　　便宜¶
晉公為三司使眞宗問曰朕東封糧草得備否晉公曰¶
<pb:KR2m0046_WYG_012-17b>¶
有備真宗又曰如何是備晉公曰隨駕兵士大約不過¶
十萬人每日請口食米二升半一日只給支米二千五¶
百石或遇駐蹕處所不過三日只支得米七千五百石¶
何處州縣無七千五百石斛斗又問只與二升半米亦¶
須與他些麫食曰臣欲省司行文告示沿路所經州軍¶
必恐有公用錢州軍及應文武臣僚州縣官僧道百姓¶
有進蒸餬者仰先具州縣官位姓名蒸餬數目申來待¶
憑進呈破係省錢支與一倍價錢囬賜仍大駕徃東封¶
<pb:KR2m0046_WYG_012-18a>¶
日進蒸餬回日並許進酒肉又問曰或遇泥雨非次支¶
賜鞋轎錢動要五七萬貫如何有備晉公曰臣亦已有¶
擘畫伏緣隨駕兵士各是披帶稍重到處若遇有支賜¶
錢物如何將行臣欲先令殿前指揮使曹璨問當六軍¶
或遇路中有非次支賜置隨駕便錢一司仍各與頭子¶
支便于兵士住營處或指定州軍便支與各人骨肉請¶
領一則便于兵士請領二則兵士隨駕骨肉在營得便¶
到支錢物因兹甚安人心尋曹璨問諸六軍皆曰隨駕¶
<pb:KR2m0046_WYG_012-18b>¶
請得何用兼難以將行若聖恩如此皆感戴官家真宗¶
聞甚喜(丁晉公/偶談)¶
先是𢎞羊為治粟都尉領大農盡幹天下鹽鐵乃置大¶
農部丞數十人分主郡國令逺方各以其物如異時商¶
賈所轉販者為賦而相灌輸置平凖於京師都受天下¶
委輸貴即賣之賤即買之欲與富商大賈無所牟大利¶
而萬物不得騰踊至是廵狩所過賞賜用帛百餘萬匹¶
金錢以鉅萬計皆取足大農𢎞羊又請令吏得入粟補¶
<pb:KR2m0046_WYG_012-19a>¶
官及罪人贖罪民不益賦而天下用饒于是賜𢎞羊爵¶
左庶長(通/鑑)¶
劉士寧淫亂殘忍軍中苦之兵馬使李萬榮得衆心會¶
士寧出畋數日不返萬榮召親兵詐之曰敕徵大夫入¶
朝以吾掌留務汝輩人賜錢三十緡衆皆聽命¶
辛讜復自泗州引驍勇四百人迎糧于揚潤賊夾岸攻¶
之轉戰百里乃得出至廣陵舟載鹽米二萬石錢萬三¶
千緡還(會/編)¶
<pb:KR2m0046_WYG_012-19b>¶
楚鑄鉛鐵錢楚王殷不征商旅繇是四方商旅輻輳湖¶
南地多鉛鐵殷用高郁䇿鑄鉛鐵錢商旅出境無所用¶
之皆易他貨而去故能以境内所餘之物易天下百貨¶
國以富饒湖南民不事桑蚕郁命民輸税者皆以帛代¶
錢未幾民間機杼大盛丘氏濬曰以鉛為錢始見于此¶
(同/上)¶
置行臺尚書省于汴以張孝純權行臺左丞相呼沙呼¶
為汴京留守李儔副之諸軍悉令歸農聽宫人出嫁得¶
<pb:KR2m0046_WYG_012-20a>¶
金一百二十餘萬兩銀一千六百餘萬兩米九十餘萬¶
石絹二百七十萬匹錢九千八百七十餘萬緡(宋/史)¶
李從珂之發鳳翔許軍士以入洛人百緡既至閱寔府¶
庫金帛不過三萬匹而賞軍之費計用五十萬緡唐主¶
怒三司使王玫請率京城民財以足之日僅得數萬緡¶
唐主謂執政曰軍不可不賞人不可不恤今將奈何執¶
政乃據屋為率無問士庶自居及僦者預借五月僦直¶
從之(會/編)¶
<pb:KR2m0046_WYG_012-20b>¶
唐賜將士緡錢有差有司百方歛民財僅得六萬唐主¶
怒下軍廵使獄晝夜督責囚繫滿獄貧者至自經赴井¶
而軍士游市肆皆有驕色市人聚詬之曰汝曹為主力¶
戰立功良苦反使我輩鞭胸杖背出財為賞汝曹猶揚¶
揚自得不愧天地乎是時竭左藏舊物及諸道貢獻乃¶
至太后太妃器服簮珥皆出之纔及二十萬緡唐主患¶
之謂學士李專美曰卿名有才不能為我謀此專美謝¶
曰臣駑劣陛下擢任過分然賞軍不給非臣之責也竊¶
<pb:KR2m0046_WYG_012-21a>¶
思自長興之季賞賚亟行卒以是驕繼以山陵及出師¶
帑藏遂涸雖有無窮之財終不能滿驕卒之心故陛下¶
拱手於危困之中而得天下夫國之存亡不專繫于厚¶
賞亦在修法度立紀綱陛下茍不改覆轍臣恐徒困百¶
姓存亡未可知也今財力盡于此矣宜據所有均給之¶
何必踐初言乎唐主以為然詔禁軍在鳳翔歸命者賜¶
錢七十緡至二十緡在京者各十緡軍士無厭猶怨望¶
為謠言曰除去菩薩扶立生鐵以閔帝仁弱唐主剛嚴¶
<pb:KR2m0046_WYG_012-21b>¶
有悔心故也(通/鑑)¶
侯叔獻為氾縣有逃田及户絶沒官田最多雖累經簡¶
估或云定價不均内有一李誠庄方圓十里河貫其中¶
尤為膏腴府佃户百家嵗納租課亦皆奧族矣前已估¶
及一萬五千貫未有人承買者賈魏公當國欲添為二¶
萬貫賣之遂命陳道古銜命計會本縣令佐視田美惡¶
而增損其價道古至氾閱視諸田而議增李田之直叔¶
獻曰李田本以價高故無人承買今又增五千貫何也¶
<pb:KR2m0046_WYG_012-22a>¶
堅持不可道古雅知叔獻不可欺因以其事語之叔獻¶
嘆曰郞中知此繇本末乎李誠者太祖時為邑酒務專¶
知官以汴水溢不能救䕶官物遂估所傷物直計五千¶
貫勒誠償之是時朝廷出度支使錢俵民間預買箭桿¶
鵰翎弓弩之材未幾李重進叛王師征淮南而預買翎¶
桿未集太祖大怒應欠負官錢者田産並令籍沒誠非¶
預買之人而當時官吏畏懼不敢開折故此田亦在籍¶
沒今誠有子孫見居邑中相國縱未能恤其無辜而以¶
<pb:KR2m0046_WYG_012-22b>¶
田給之莫若損五千貫俾誠孫買之為便道古大驚曰¶
始寔不知但受命而來審如是君言為當而吾亦有以¶
報相國矣即損五千貫而去叔獻乃召誠孫俾買其田¶
孫曰寔荷公惠奈甚貧何叔獻曰吾有䇿矣即召見佃¶
百户諭之曰汝輩本皆下户因佃李庄之利今皆建大¶
第髙廩更為豪民今李孫欲買田而患無力若使他買¶
之必遣汝輩矣汝輩必毁宅撤廩離業而去不免流離¶
失職何若醵錢借與誠孫俾得此田而汝輩嘗為佃户¶
<pb:KR2m0046_WYG_012-23a>¶
不失居業而兩獲所利耶皆拜曰願如公言繇是誠孫¶
卒得此田矣(東軒/筆談)¶
五代以前兵寓於農素習戰鬭一呼即集宋朝兵費最¶
多兵力最弱皆緣官自養兵紹熈中張魏公在川陜奏¶
以王庶帥興元制置利䕫二路軍士于興洋金蓬開達¶
諸州令縣選强壯兩丁取一五丁取二户與免物力錢¶
二百五十千五十人為一隊長以知縣為軍正尉為軍¶
副月閱於縣春秋閱于郡不半月有兵二十萬(鶴材/玉露)¶
<pb:KR2m0046_WYG_012-23b>¶
賜内府錢百萬緡給空名告身千餘道以京西卒三千¶
自衛將佐官屬許自辟置一切以便宜從事(宋/史)¶
蔡忠惠剏洛陽橋横亘江中撰時暌日畫基所向鍥趾¶
所立皆豫移檄江神得其吉告之至鑿石代木激浪以¶
漲舟懸機以弦繂每有危險神則來相趾石所累䘈輒¶
封之至今泉州人能言而公自作橋記直言丈尺費金¶
錢成數與年月時日首尾不及百字噫若在今日不知¶
許多誇張并及神異夢寐也(湧幢/小品)¶
<pb:KR2m0046_WYG_012-24a>¶
鍾離意為司徒侯霸府議曹掾詔送三百人到河北遇¶
雪到𢎞農意輒使屬縣令出錢與徒作襦袴光武謂侯¶
霸曰君所使吏仁恕用心乎(後漢/書)¶
宋范旻為淮南轉運使太祖嘗謂之曰朕知卿貧凡所¶
須並借用官錢悉以便宜行事不必一一中覆也每嵗¶
運米百餘萬石以給京師時論許其有心計(山堂/肆考)¶
葵確論括首鼠乖剌隂害司農法出知青州未行改延¶
州至鎭悉以别賜錢為酒命㕓市良家子馳射角勝有¶
<pb:KR2m0046_WYG_012-24b>¶
軼羣之能者自起酌酒以勞之邊人驩激執弓傅矢唯¶
恐不得進越嵗得徹札超乘者千餘皆補中軍義從威¶
聲雄他府以副總管种諤西討拔銀宥功加龍圖閣學¶
士朝廷出宿衛之師來戍賞賚至再而不及鎭兵括以¶
為衛兵雖重而無嵗不戰者鎭兵也今不均若是且召¶
亂乃藏敕書矯制賜緡錢數萬驛聞詔報之曰此右府¶
頒行之失非&KR0056;察事機必擾軍政自是事不暇請者皆¶
得專之(左/編)¶
<pb:KR2m0046_WYG_012-25a>¶
　¶
　¶
　¶
　¶
　¶
　¶
　¶
　¶
<pb:KR2m0046_WYG_012-25b>¶
　¶
　¶
　¶
　¶
　¶
　¶
　¶
　錢通卷十二¶
