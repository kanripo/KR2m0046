# -*- mode: mandoku-view; -*-
#+TITLE: 錢通
#+DATE: 2015-08-24 22:52:39.957568
#+PROPERTY: ID KR2m0046
#+PROPERTY: BASEEDITION WYG    
#+PROPERTY: JUAN 卷十三
<pb:KR2m0046_WYG_013-1a>¶
欽定四庫全書¶
　錢通卷十三¶
　　　　　　　　　　　　明　胡我琨　撰¶
　　六之行¶
　　　振損益之良鑄上與下皆乘其位而奠其行以¶
　　　好行之王行曰鍚國行曰濟民行曰義事行曰¶
　　　捐西方之聖以待行施曰檀惟行無常輕重眂¶
　　　焉出其愽濟善經而贊之以善恫行之枋也故¶
<pb:KR2m0046_WYG_013-1b>¶
　　　行曰六¶
　　錫賚¶
宋神宗賜王襄敏幼子壓驚金犀錢果(五車/韻瑞)¶
貞元四年九月二日勑今方隅無事蒸庶小康其正月¶
晦日三月三日九月九日宜任文武百僚選勝地追賞¶
為樂仍各賜錢以充宴會(舊唐/書)¶
咸通九年同昌公主下降賜錢五百貫仍罄内庫寳貨¶
以寔其宅更賜金麥銀粟數斛堂設連珠之帳幘珍珠¶
<pb:KR2m0046_WYG_013-2a>¶
以成也却寒之簾類玳瑁斑有&KR0181;色云寒鳥骨所為也¶
則末知何出(杜陽/雜編)¶
山濤為吏部郞文帝與書曰足下蒞事明雅邁時念多¶
所乏今致錢二十萬絲百斤穀二百斛(晉/書)¶
賀循字彦先元帝以循為太常而㪚騎常侍如故循以¶
元卿舊不加官惟拜太常而已中宗踐阼下令曰循氷¶
清玉潔行為俗表加以位處上卿居身服物葢身而已¶
屋裁庇風雨孤常造其廬特以為賜以六尺床席褥并¶
<pb:KR2m0046_WYG_013-2b>¶
錢二十萬以表至德(中興/書)¶
郭况光武郭皇后弟也遷大鴻臚帝數幸其第會公卿¶
諸侯親家飲燕賞賜金錢縑帛豐盛莫比京師號况家¶
為金穴(後后/紀)¶
賜宰相李愚絹百疋錢百緡鋪陳物一十三件時愚病¶
上令中使宣問愚所居寢室蕭然四壁卧敝氊而已中¶
使具言其事上曰嘻宰相月俸錢幾何而委頓如此故¶
有是賜(後唐/史)¶
<pb:KR2m0046_WYG_013-3a>¶
黄香為郞召詣安福殿賜錢三萬黄白葛各一端(東觀/漢記)¶
宋南譙王劉義宣鎭荆州府吏蔡鉄善卜宣射得一白¶
鼠置函中乃召鉄使卜之鉄兆成笑曰兑色之鼠背明¶
户彎弧射之絶左股鼠孕三雄兩雌若不見信剖腹而¶
立知公乃使剖鼠腹皆如鉄言即賜錢一萬(述異/記)¶
通鑑曰貳師所過小國聞宛破皆使其子弟從入貢獻¶
因為質焉軍還封廣利等二人為侯為九卿者三人二¶
千石百餘人奮行者官過其望以謫過行皆黜其勞士¶
<pb:KR2m0046_WYG_013-3b>¶
卒賜直四萬錢(會編漢/武帝)¶
蘇武還既至京師詔武奉一太牢謁武帝園廟拜為典¶
屬國秩中二千石賜錢三百萬公田二頃宅一區(通/鑑)¶
韓歆好直言無隐帝每不能容歆于上前證嵗將飢凶¶
指天畫地言甚剛切故坐免歸田里帝猶不釋復遣使¶
宣詔責之歆及子嬰皆自殺歆素有重名死非其罪衆¶
多不厭帝乃追賜錢穀以成禮塟之(會/編)¶
明徳皇后帝既為太后所養專以馬氏為外家故賈貴¶
<pb:KR2m0046_WYG_013-4a>¶
人不登極位親族無受寵榮者及太后崩但加貴人黄¶
赤綬安車一駟宫人二百雜帛黄金錢二千萬而已(同/上)¶
詔以楊震二子為郞贈錢百萬以禮改塟塟日有大鳥¶
高丈餘集震喪前郡以狀上帝感震忠直詔復以中牢¶
具祠之(通/鑑)¶
王𢎞明敏有思致而輕率褊隘好折辱人雖貴顯不營¶
財利及卒家無餘業宋主聞之特賜錢百萬米千斛(會/編)¶
蕭衍納東昏余妃頗妨政事范雲為言未從雲與王茂¶
<pb:KR2m0046_WYG_013-4b>¶
同入見雲曰昔沛公入闗婦女無所幸此范增惡其志¶
大也今公始定建康海内相望風聲奈何襲亂亡之迹¶
以女徳為累乎茂起拜曰雲言是也公必以天下為念¶
不宜留此衍黙然雲即請余氏以賚茂衍許之賜雲茂¶
錢各百萬(會/編)¶
記室參軍封裕諫罷苑囿以給新民皝乃下令悉從其¶
言仍賜裕錢五萬宣示内外欲陳過失者勿有所諱¶
唐初令百官于春月旬休選勝行樂自宰相至員外郞¶
<pb:KR2m0046_WYG_013-5a>¶
凡十二筵各賜錢五千緡或御花蕚樓邀其歸騎留飲¶
迭使起舞盡而去¶
楊行宻大會諸將謂副使李承嗣曰始吾欲先趣壽州¶
副使云不如先向清口師古敗從周自走今果如所料¶
賞之錢萬緡¶
翰林學士李昉知貢舉有進士徐士廉訴昉用情取舍¶
帝乃擇終場下第并已舉者親御講武殿給紙筆别試¶
得進士諸科百二十五人皆賜及第且賜錢二十萬以¶
<pb:KR2m0046_WYG_013-5b>¶
張宴會責昉為太常少卿殿試遂為永制帝謂近臣曰¶
昔科名多為勢家所取朕親臨試盡革其弊矣¶
曹彬歸自江南舟中惟圖籍衣衾而已閤門進榜子云¶
奉敕差徃江南勾當公事回時人嘉其不伐及還帝謂¶
曰本授卿使相然劉繼恩未下姑少待之乃賜彬錢五¶
十萬彬退曰人生何必使相好官不過多得錢耳(俱同/上)¶
時盧多遜專政羣臣章奏必先白多遜然後敢通又必¶
於閣門署狀云不敢妄陳利便希望恩榮田錫遺書多¶
<pb:KR2m0046_WYG_013-6a>¶
遜乞免署狀多遜不悅出錫為河北南路轉運副使錫¶
因入辭直進封事言朝廷大體者四帝覽疏優詔褒答¶
賜錢五十萬或謂今宜少晦以逺讒忌錫曰事君之誠¶
惟恐不竭矧天植其性豈以一賞可奪邪(通/鑑)¶
咸平四年張齊賢言种放隐居三十年孝行純至可勵¶
風俗簡朴退静無謝古人帝遣召之放不起齊賢復以¶
為言詔褒美復召之乃詣京師對於崇政殿即日授左¶
司諫直昭文館放固譲不許賜緋衣銀魚尾帶象簡昭¶
<pb:KR2m0046_WYG_013-6b>¶
慶坊第宅一區加帷帳什物銀器五百兩錢三十萬賜¶
詩寵之時召對焉(會/編)¶
帝幸曲阜縣謁孔子廟酌獻再拜幸叔梁紇堂近臣分¶
奠七十二弟子遂幸孔林加謚孔子曰𤣥聖文宣王祭¶
以太牢賜錢三十萬帛三百匹追封父叔梁紇齊國公¶
母顔氏魯國太夫人妻开官氏鄆國夫人四十六世孫¶
聖祐奉禮郞主祀事又追謚齊太公望為昭烈武成王¶
立廟于青州追謚周文公旦為文憲王立廟于曲阜(同/上)¶
<pb:KR2m0046_WYG_013-7a>¶
吕端諸子多不同處舊第以質于人帝聞之出内庫錢¶
贖還之令其聚居端長子蕃言負人息錢甚多帝别賜¶
内庫金帛俾償之蕃弟荀與西京差遣仍令内侍省置¶
簿為掌僦課給其家詔樞察院察其妄費王旦曰陛下¶
推恩舊臣終始委曲至矣(通/鑑)¶
皇子受益后宫李氏所生也初皇子生適知開封府周¶
起方奏事帝喜賜金錢(會/編)¶
帝出見衛士有敝衣者駐馬問之對曰戍守邊鎮餘十¶
<pb:KR2m0046_WYG_013-7b>¶
五年以故貧耳帝曰此輩久勞于外留守未嘗以聞非¶
朕親見何繇知之自今有類此者必言于朕因命賜之¶
錢帛(宋/史)¶
宰執每嵗有内侍省例賜新火冰之類將命者曰快行¶
家皆以&KR0059;錢一千贈之元豐元年除日神宗禁中忽得¶
吳道子畫鍾馗像因使鏤板賜二府吳冲卿時為相欲¶
贈以常例王禹玉曰上前未有特賜此出異恩當稍增¶
之乃贈五千其後御藥院遂為故事明年除日復賜冲¶
<pb:KR2m0046_WYG_013-8a>¶
卿例復授五千冲卿因戲同列曰一馗足矣衆皆大笑¶
宣和間一二大臣恩幸既殊將命之人有飲食果寔而¶
得五十千者日或至一再賜也(石林/燕語)¶
狄武襄既平嶺南仁宗欲以為樞宻使平章事龎莊敏¶
公曰太祖遣曹彬平江南止賜錢二十萬其重慎名器¶
如此今青功不及彬若用為平章事富貴已極後安肯¶
為陛下用力使後有冦盜青更立功陛下以何官賞之¶
乃以青為䕶國軍節度諸子皆優官厚賜金帛(澠水燕/談錄)¶
<pb:KR2m0046_WYG_013-8b>¶
張伯玉皇祐間為侍御史時陳恭公當國伯玉首言天¶
下未治未得眞相故也繇是忤恭公仁宗時眷恭公厚¶
不得已出伯玉知太平州然亦惜其去宻使小黄門諭¶
㫖勞之曰聞卿貧無慮朕當為卿治裝翼日中㫖三司¶
賜錢五萬恭公猶執以為無例上曰吾業已許之矣卒¶
賜之祖宗愛惜財用如此又見所以奬勵言官之意也¶
(石林/燕語)¶
郭子儀與李光弼齊名而得人心過之其嵗入官俸無¶
<pb:KR2m0046_WYG_013-9a>¶
慮二十四萬緡宅居親仁里四分之一中通永巷家人¶
三千出入不知其前後賜良田美器及名園甲館不勝¶
紀(唐書/列傳)¶
前世錢未有草書者淳化中太宗皇帝始以宸翰為之¶
既成以賜近臣崇寧大觀御書錢葢襲故事也王元之¶
責商于有詩云謫官無俸突無煙惟擁琴書盡日眠還¶
有一般勝趙壹囊中猶貯御書錢(侯鯖/錄)¶
熙寧五年詔賜新及第進士錢三千緡諸科七百緡為¶
<pb:KR2m0046_WYG_013-9b>¶
期集費進士諸科舊用甲次高下率錢貧者或稱貸于¶
人過于浮費至是始賜之後以為例(清波/雜志)¶
蒙古主大會諸王于烏爾伯格圗始定嵗錫錢幣之數¶
(元/史)¶
詔諸路出師以禦蒙古大出内府銀幣犒師前後出緡¶
錢七千七百萬銀帛各一百六萬兩匹(宋/史)¶
明帝館陶公主為子求郞不許而賜錢百萬¶
張武為郞中令受金錢覺文帝更𤼵金錢賜之以愧其¶
<pb:KR2m0046_WYG_013-10a>¶
心¶
田𢎞正字安道遣裴度宣慰賜其軍錢百五十萬緡𢎞¶
正奉表陳謝且賜今名¶
國朝太祖開寳元年召隨州留守王全斌授武寧軍節¶
度初全斌以伐蜀私取財物貶秩至是太祖謂之曰朕¶
以金陵未下常慮平吳諸將恣行貪暴今江南既平還¶
卿旄鉞又别出器幣緡錢數萬賜之(寳/訓)¶
宋瀛國公德祐二年正月寳應縣民折薪中有天太下¶
<pb:KR2m0046_WYG_013-10b>¶
趙四字獻之制置使李廷芝賞之以錢五千¶
初樞宻請建武學于武成王廟從之遂賜食本錢萬緡¶
(宋/史)¶
淳化元年令刑部定置詳覆官六員專閱天下所上案¶
牘勿復公遣鞫獄吏置御史臺推勘官二十人並以京¶
朝官充若諸州有大獄則乘傳就鞫獄辭日上必臨遣¶
諭㫖曰無滋蔓無留滯或賜以裝錢還必召見問以所¶
推事狀著為定令¶
<pb:KR2m0046_WYG_013-11a>¶
時楚王鎔幼冲而燕軍冦北鄙方選將間有勇士陳立¶
劉幹自投軍門願以五百人嘗冦必靣縳戎首王壯而¶
許之翌日二夫率師而出夜擊燕壘燕人駭走大振㨗¶
音立死于鬭幹獨凱唱而還王悅賜上廐馬數匹金帛¶
稱是俄為閹人所譛曰此皆陳立之功非劉幹之效王¶
母何夫人不聽即賜錦衣銀帶加錢二十萬擢為中堅¶
尉(耳目/記)¶
曹彬平江南太祖謂之曰朕欲以卿為使相然今敵尚¶
<pb:KR2m0046_WYG_013-11b>¶
多卿為使相安肯復為朕盡死力耶賜錢二十萬緡而¶
已(自警/編戊)¶
𤣥宗夢入井有一兵士着緋褌背負而出明日搜訪見¶
一掌闗着緋褌便引見上問汝昨夜作何夢對曰從井¶
中背負日出登天上覩其形貌與夢相似乃問汝欲官¶
乎答曰臣不解作官宦家貧遂賜錢五百千(定命/錄)¶
唐屈突通為兵部尚書從秦王平薛仁杲時賊珍寳山¶
積諸將争取之通獨無所取帝聞之曰清以奉國名定¶
<pb:KR2m0046_WYG_013-12a>¶
不虚特賚金錢六百兩綵十段(山堂/肆考)¶
燕語唐致仕官非有特敕例不給俸宋初循用唐制至¶
真宗始于致仕官特給一半料錢葢以示優賢養老之¶
意當時詔曰始呈材而盡力終吿老而乞骸賢哉雖嘆¶
于東門邈矣遂辭于北闕用尊耆德特示殊恩(同/上)¶
建章宫後閤重櫟中有物出焉其狀似麋帝徃臨視問¶
羣臣莫有知者詔東方朔視之朔曰臣知之願賜美酒¶
梁飯大飡臣臣乃言詔曰可已飡又曰某所有公田魚¶
<pb:KR2m0046_WYG_013-12b>¶
池蒲葦數項陛下以賜臣臣朔乃言詔曰可于是言曰¶
所謂騶牙者也逺方當來歸義而騶牙先見其齒先後¶
若一齊等無牙故謂之騶牙其後一嵗所匈奴渾邪王¶
果將十萬衆來降漢乃復賜朔錢財甚多¶
董宣知雒陽至格殺主家僮光武召宣令拜謝宣不從¶
令人按頸赤不倒賜錢三十萬呼為强項令¶
古時將相大臣祿賜甚厚與今時相去遼絶如漢時將¶
相封矦皆有國土而人主賜予動至千萬即如賜黄金¶
<pb:KR2m0046_WYG_013-13a>¶
百斤將相之常也以百斤計之為黄金千六百兩直白¶
金數千矣如唐時宰相食料一月三千緡一緡為千錢¶
當直三千金矣古之上將三公其富與今親王等視一¶
品秩祿何啻十百亦其時物力充溢公私給足所以與¶
今不同也(筆/麈)¶
漢臣賞賜如官儀所載臘賜大將軍三公各錢二十萬¶
特進矦十五萬卿十萬校尉五萬尚書三萬侍中大夫¶
各一萬虎賁羽林郞二人共三千千石六百石各一千¶
<pb:KR2m0046_WYG_013-13b>¶
此舊制也章帝寛仁賞賜羣臣過於制度則又不止於¶
此矣¶
長慶元年王承元移鎭以錢百萬緡賞鎮州將士劉總¶
辭鎮以錢百萬緡賞幽州將士百萬緡當為銀百萬兩¶
也唐之濫費亦太甚矣然使在今日以二鎮費二百萬¶
金安所措給第以前改月俸准之當是十萬耳¶
唐自中葉以後軍士驕横賞賚無紀穆宗即位神䇿軍¶
士人賜錢五十千敬宗即位力不能繼神䇿軍士人賜¶
<pb:KR2m0046_WYG_013-14a>¶
絹十疋錢十千畿内軍士又减五千李逢吉之䇿也稍¶
能裁時人善之然較之徃代已為濫矣宋時每遇南郊¶
慶禮大賚六軍至以費用浩煩久虚大禮此亦五代積¶
習所致也(俱同/上)¶
縣東南六十里有吳吕岱墓按傳岱海陵人仕吳為交¶
州刺史降高源鬱林桂陽諸賊封都鄉侯在任厯年不¶
餉家妻子困乏吳主聞之譲羣臣曰吕岱出身萬里為¶
國勤事家門内困而孤不早知其責安在于是加賜錢¶
<pb:KR2m0046_WYG_013-14b>¶
米布絹(揚州府/志勝)¶
高智慧等作亂江南以行軍總&KR0249;從楊素擊之萬嵗率¶
衆二千自東陽别道而進踰嶺越海攻陷溪洞不可勝¶
數前後七百餘戰轉鬭千餘里寂無聲聞者十旬萬嵗¶
以水陸阻絶信使不通乃置書竹筒中浮之于水汲者¶
得之以言于素素大悦上其事高祖嗟嘆賜其家錢十¶
萬還拜左領軍將軍(百將兵/法列傳)¶
初罕开豪靡當兒使弟雕庫來告都尉曰先零欲反後¶
<pb:KR2m0046_WYG_013-15a>¶
數日果反雕庫種人頗在先零中都尉即留雕庫為質¶
趙充國以為亡罪乃遣歸吿種豪大兵誅有罪者明白¶
自别母取并滅天子吿諸羌人犯法者能相捕斬除罪¶
斬大豪有罪者一人賜錢四十萬中豪十五萬下豪二¶
萬大男三千女子及老小千錢又以其所捕妻子財物¶
盡與之充國計欲以威信招䧏罕开及刼畧者解㪚虜¶
謀微極乃擊之(同/上)¶
始交趾願出兵助討智髙余靖言其可信具萬人糧于¶
<pb:KR2m0046_WYG_013-15b>¶
邕欽待之詔以緡錢三萬賜交趾為兵費許賊平厚賞¶
之(同/上)¶
謝𤣥與琰伊等以精鋭八千渉渡淝水石軍拒張蚝小¶
退𤣥琰仍進决戰淝水南堅中流矢臨陣斬融堅衆奔¶
潰自相蹈籍投水死者不可勝計淝水為之不流餘衆¶
棄甲宵遁聞風聲鶴唳皆以為王師已至草行露宿重¶
以飢凍死者十七八詔遣殿中將軍慰勞進號前將軍¶
賜錢百萬綵千疋(同/上)¶
<pb:KR2m0046_WYG_013-16a>¶
顯宗始立為皇太子選求明經乃擢桓榮弟子豫章何¶
湯為虎賁中郞將以尚書授太子世祖從容問湯本師¶
為誰湯對曰事沛國桓榮帝即召榮令說尚書甚善之¶
拜為議即賜錢十萬¶
廣平鉅鹿樂成王車騎朴素無金銀之飾帝以白太后¶
太后即賜錢各五百萬于是内外從化被服如一¶
元和三年賜䇿罷以二千石奉終其身加賜錢五十萬¶
公宅一區後數年卒時年八十餘詔賜秘器衣衾錢布¶
<pb:KR2m0046_WYG_013-16b>¶
(第五/倫傳)¶
帝既受符命大建玉清昭應宫羣下莫敢言者曾陳五¶
害以諫舊用郞中官判大理寺帝欲重之特命曾且謂¶
曾曰獄重典也今以屈卿曾頓首謝仍賜錢三十萬¶
翰林學士趙槩等十餘人言復經為人師不宣使佐州¶
縣留為直講稍選殿中丞卒賜錢十萬(孫復/傳)¶
蔡彤在遼東幾三十年衣無兼副顯宗既嘉其功又美¶
彤清約拜日賜錢百萬馬三匹衣被刀劒下至居室什¶
<pb:KR2m0046_WYG_013-17a>¶
物大小無不悉備(左/編)¶
宋嘉泰元年金泰和元年春二月臨安大火四日乃滅¶
焚燒民居五萬二千餘家自渡江以來都城大災未有¶
如是嵗者帝下詔罪已避殿减膳出内府錢十六萬米¶
六萬餘斛分賜被火之家(宋/史)¶
賈復與五校戰于真定大破之復創甚光武大驚曰今¶
方隅尚有未服者汝為使相品位極矣肯復力戰耶且¶
徐徐更為我取太原因賜錢五十萬(大學衍/義補)¶
<pb:KR2m0046_WYG_013-17b>¶
乾德五年王全斌等平蜀還有罪責降全斌為崇義留¶
後開寳末車駕幸洛陽郊祀召全斌侍祠以為武寧軍¶
節度謂之曰朕以江左未平慮征南諸將不遵紀律故¶
抑卿數年為朕立法今已克金陵還卿節鉞仍賜銀器¶
萬兩帛萬匹錢千萬(同/上)¶
韋臯治蜀二十一年數出師凡破吐蕃四十八萬禽殺¶
節度都督城主籠官千五百斬首五萬餘級獲牛羊二¶
十五萬收器械六百三十萬其功烈為西南劇善撫士¶
<pb:KR2m0046_WYG_013-18a>¶
卒雖昏嫁皆厚資之婿給錦衣女給銀塗衣賜各萬錢¶
死喪者稱是(左/編)¶
吕䝉正字聖功河南人太平興國二年擢進士第一通¶
判昇州陛辭有㫖民事有不便者許騎置以聞賜錢二¶
十萬(同/上)¶
鄭冲抗表致仕晉武帝詔賜安車駟馬第一區錢百萬¶
絹五百匹牀帷簟褥置舍人六人官騎二十人以世子¶
徽為㪚騎常侍使常優游官省祿賜所供䇿命儀制一¶
<pb:KR2m0046_WYG_013-18b>¶
如舊典而有加焉(同/上)¶
嘉祐中唐守趙尚寛言土曠可闢民市可招而州不可¶
廢得漢邵信臣故陂渠遺跡而修復之假牛犁種食以¶
誘耕者勸課勞來嵗餘流民自歸及淮南湖北之民至¶
者二千餘户引水溉田幾數萬頃三司使包拯亦以為¶
言遂留再任治平中嵗滿當去英宗嘉其勤且倚以興¶
輯特進一官賜錢二十萬復留再任(大學衍/義補)¶
　　蠲濟¶
<pb:KR2m0046_WYG_013-19a>¶
三月减天下口賦錢劉氏曰自髙帝始立口賦法人六¶
十三至昭帝减口賦錢什三于是又减民賦益輕漢世¶
惠民之政可謂侈矣(會/編)¶
二年春正月赦减民筭三十劉氏曰自漢初始為筭賦¶
人百二十其後又有口錢口錢嘗再减矣而筭賦仍舊¶
帝于是减其四分之一至成帝又减筭四十民力益寛¶
矣¶
元友直句檢諸道税外物悉輸户部遂為定制嵗輸百¶
<pb:KR2m0046_WYG_013-19b>¶
餘萬緡斛民不堪命諸道多自訴于上上意悟乃詔已¶
在官者輸京師未入者悉以與民明年已後悉免于是¶
東南之民復安其業¶
平叔又奏徵逺年逋欠江州刺史李渤上言度支徵當¶
州貞元三年逃欠户錢四千餘緡當州今嵗旱災田損¶
十九陛下奈何于大旱中徵三十六年前逋負詔悉免¶
之¶
唐罷麴稅罷&KR0341;稅麴錢城中官造麴减舊半價鄉村聽¶
<pb:KR2m0046_WYG_013-20a>¶
百姓自造民甚便之¶
劉知逺即位自言未忍改晉國又惡開運之名乃更稱¶
天福十二年詔諸道契丹括率錢帛者皆罷之晉臣為¶
使者令詣行在契丹所在誅之(俱同/上)¶
帝云人知取之為取而不知予之為取若稍與展免俟¶
家給人足稅歛自然易辦于是蠲廬光二州上供錢米¶
汀漳二州稅處州三縣被水民家紬絹鄂州舊額絹各¶
一年又蠲四川積貸常平息錢十三萬緡京西路請佃¶
<pb:KR2m0046_WYG_013-20b>¶
田租及州縣場務稅錢(宋/史)¶
旺扎勒圗巴延氏至元二十八年為右丞相革僧格弊政¶
請自中統初積年逋負錢粟悉蠲之民賴其惠卒謚忠¶
憲(同/上)¶
適有富人出錢五百萬葺佛殿請于萃老萃老徐曰汝¶
輩所以施錢者何也衆曰願得佛耳萃老曰佛殿未甚¶
壞又無露坐者孰若與其錢為獄囚償官遂使數百人¶
釋枷鎻之苦其為福豈不多乎富人不得已諾之即日¶
<pb:KR2m0046_WYG_013-21a>¶
輸官囹圄遂空(厚德/錄)¶
趙宣孟見骫桑之下有餓人下車為之食與錢百而遂¶
去之¶
唐免三司逋負二百萬緡胡氏曰明宗不事華侈故除¶
省耗絶進奉今又蠲逋負近二百萬緡一人寡欲受賜¶
者不知其幾何人矣(會/編)¶
鄭𢎞為縣嗇夫民有弟斥兄錢者未還之嫂領詣𢎞賣¶
中單為叔還錢兄聞之慚遣婦賫錢還𢎞𢎞不受(會稽/典錄)¶
<pb:KR2m0046_WYG_013-21b>¶
郄公大聚歛有錢數千萬嘉賔意甚不同常朝旦問訊¶
郄家法子弟不坐因倚語移時遂及財貨事郄公曰汝¶
正當欲得吾錢耳乃開庫一日令任意用郄公始正謂¶
損數百萬許嘉賔遂一日乞與親友周旋畧盡郄公聞¶
之驚怪不能己巳(世說/新語)¶
淳祐七年創慈幼局應遺棄小兒民間有願収養者官¶
為僱貧婦就局乳視官給錢米如令¶
紹興十三年詔下錢塘仁和二縣踏逐近城寺院充安¶
<pb:KR2m0046_WYG_013-22a>¶
濟坊籍定老幼貧乏不能自存者及乞食之人每人日¶
支米一升錢十文小兒半之¶
冬大寒禁中出錢十萬貫以賜貧民范公祖禹言朝廷¶
自嘉祐已前諸路皆有廣惠倉以救恤孤貧京師有東¶
西福田院以収養老幼廢疾至嘉祐十年增置城南北¶
福田院共為四院此乃古之遺法也然每院止以三百¶
人為額則京師之衆孤窮者不止千二百人每遇大冬¶
盛寒然後降㫖救恤則民已凍餒死損者衆矣臣以為¶
<pb:KR2m0046_WYG_013-22b>¶
宜于四福院增葢官屋以處貧民不限人數委左右廂¶
提舉使臣預設方畧救濟不必專散以錢計其存活死¶
損以為殿最其天下廣惠倉乞更舉行令官吏用心賑¶
恤須要寔惠及貧民上開納焉(家/傳)¶
唐衛次公河東人為陜虢觀察使蠲横租錢嵗三十萬¶
(山堂/肆考)¶
唐王仲舒為江西觀察使初江西𣙜酒禁民私釀民甚¶
苦之仲舒奏罷酤錢九十萬(同/上)¶
<pb:KR2m0046_WYG_013-23a>¶
䕫州推司揚旬處心正直積累隂功每效周箎行太上¶
感應篇十種利益每冬十一月初二日為始收六十以¶
上十五以下乞丏貧人入本家養濟院每日給米一升¶
錢十五文至來年十一月初三日已滿一千令其自便¶
求趂女使長大不計身錢量給衣資聽其適人(奉行靈/騐紀)¶
　¶
　¶
　¶
<pb:KR2m0046_WYG_013-23b>¶
　¶
　¶
　¶
　¶
　¶
　¶
　¶
　錢通卷十三¶
